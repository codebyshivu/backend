[heading]
श्री महावीर चालीसा

[doha]
शीश नवा अरिहन्त को, सिद्धन करूँ प्रणाम ।
उपाध्याय आचार्य का, ले सुखकारी नाम ॥
सर्व साधु और सरस्वती, जिन मन्दिर सुखकार ।
महावीर भगवान को, मन-मन्दिर में धार ॥


[chupai]

जय महावीर दयालु स्वामी , वीर प्रभु तुम जग में नामी ।
वर्धमान है नाम तुम्हारा , लगे हृदय को प्यारा प्यारा ॥

शांति छवि और मोहनी मूरत , शान हँसीली सोहनी सूरत ।
तुमने वेश दिगम्बर धारा , कर्म-शत्रु भी तुम से हारा ॥

क्रोध मान और लोभ भगाया , माया-मोह तमसे डर खाया ।
तू सर्वज्ञ सर्व का ज्ञाता , तुझको दुनिया से क्या नाता ॥

तुझमें नहीं राग और द्वेश , वीतराग तू हितोपदेश ।
तेरा नाम जगत में सच्चा , जिसको जाने बच्चा बच्चा ॥

भूत प्रेत तुम से भय खावें , व्यन्तर राक्षस सब भग जावें ।
महा व्याध मारी न सतावे , महा विकराल काल डर खावे ॥

काला नाग होय फन-धारी , या हो शेर भयंकर भारी ।
ना हो कोई बचाने वाला , स्वामी तुम्हीं करो प्रतिपाला ॥

अग्नि दावानल सुलग रही हो , तेज हवा से भड़क रही हो ।
नाम तुम्हारा सब दुख खोवे , आग एकदम ठण्डी होवे ॥

हिंसामय था भारत सारा , तब तुमने कीना निस्तारा ।
जन्म लिया कुण्डलपुर नगरी , हुई सुखी तब प्रजा सगरी ॥

सिद्धारथ जी पिता तुम्हारे , त्रिशला के आँखों के तारे ।
छोड़ सभी झंझट संसारी , स्वामी हुए बाल-ब्रह्मचारी ॥

पंचम काल महा-दुखदाई , चाँदनपुर महिमा दिखलाई ।
टीले में अतिशय दिखलाया , एक गाय का दूध गिराया ॥

सोच हुआ मन में ग्वाले के , पहुँचा एक फावड़ा ले
सारा टीला खोद बगाया , तब तुमने दर्शन दिखलाया ॥

जोधराज को दुख ने घेरा , उसने नाम जपा जब तेरा ।
ठंडा हुआ तोप का गोला , तब सब ने जयकारा बोला ॥

मन्त्री ने मन्दिर बनवाया , राजा ने भी द्रव्य लगाया ।
बड़ी धर्मशाला बनवाई , तुमको लाने को ठहराई ॥

तुमने तोड़ी बीसों गाड़ी , पहिया खसका नहीं अगाड़ी ।
ग्वाले ने जो हाथ लगाया , फिर तो रथ चलता ही पाया ॥

पहिले दिन बैशाख वदी के , रथ जाता है तीर नदी के ।
मीना गूजर सब ही आते , नाच-कूद सब चित उमगाते ॥

स्वामी तुमने प्रेम निभाया , ग्वाले का तुम मान बढ़ाया ।
हाथ लगे ग्वाले का जब ही , स्वामी रथ चलता है तब ही ॥

मेरी है टूटी सी नैया , तुम बिन कोई नहीं खिवैया ।
मुझ पर स्वामी जरा कृपा कर , मैं हूँ प्रभु तुम्हारा चाकर ॥

तुम से मैं प्रभु कछु नहीं चाहूँ , जन्म-जन्म तेरे दर्शन पाऊँ ।
चालीसे को चन्द्र बनावे , वीर प्रभु को शीश नवावे ॥

[sarotha]
नित चालीसहि बार, पाठ करे चालीस दिन ।
खेय सुगन्ध अपार, वर्धमान के सामने ॥
होय कुबेर समान, जन्म दरिद्री होय जो ।
जिसके नहिं सन्तान, नाम वंश जग में चले ॥

[jap]
जाप :–ॐ ह्रीं अर्ह श्री महावीराय नमः
