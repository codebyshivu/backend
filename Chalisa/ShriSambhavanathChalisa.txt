[heading]
श्री सम्भवनाथ चालीसा

[doha]
श्री जिनदेव को करके वंदन, जिनवानी को मन में ध्याय ।
काम असम्भव कर दे सम्भव, समदर्शी सम्भव जिनराय ।।

[chupai]
जगतपूज्य श्री सम्भव स्वामी, तीसरे तीर्थकंर है नामी ।
धर्म तीर्थ प्रगटाने वाले, भव दुख दुर भगाने वाले ।।

श्रावस्ती नगरी अती सोहे, देवो के भी मन को मोहे ।
मात सुषेणा पिता दृडराज, धन्य हुए जन्मे जिनराज ।।

फाल्गुन शुक्ला अष्टमी आए, गर्भ कल्याणक देव मनाये ।
पूनम कार्तिक शुक्ला आई, हुई पूज्य प्रगटे जिनराई ।।

तीन लोक में खुशियाँ छाई, शची पर्भु को लेने आई ।
मेरू पर अभिषेक कराया, सम्भवपर्भु शुभ नाम धराया ।।

बीता बचपन यौवन आया, पिता ने राज्यभिषेक कराया ।
मिली रानियाँ सब अनुरूप, सुख भोगे चवालिस लक्ष पूर्व ।।

एक दिन महल की छत के ऊपर, देख रहे वन-सुषमा मनहर ।
देखा मेघ – महल हिमखण्ड, हुआ नष्ट चली वासु प्रचण्ड ।।

तभी हुआ वैराग्य एकदम, गृहबन्धन लगा नागपाश सम ।
करते वस्तु-स्वरूप चिन्तवन, देव लौकान्तिक करें समर्थन ।।

निज सुत को देकर के राज, वन को गमन करें जिनराज ।
हुए स्वार सिद्धार्थ पालकी, गए राह सहेतुक वन की ।।

मंगसिर शुक्ल पूर्णिमा प्यारी, सहस भूप संग दीक्षा धारी ।
तजा परिग्रह केश लौंच कर, ध्यान धरा पूरब को मुख कर ।।

धारण कर उस दिन उपवास, वन में ही फिर किया निवास ।
आत्मशुद्धि का प्रबल प्रणाम, तत्क्षण हुआ मनः पर्याय ज्ञान ।।

प्रथमाहार हुआ मुनिवर का, धन्य हुआ जीवन सुरेन्द्र का ।
पंचाश्चर्यो से देवो के, हुए प्रजाजन सुखी नगर के ।।

चौदह वर्ष की आत्म सिद्धि, स्वयं ही उपजी केवल ऋद्धि ।
कृष्ण चतुर्थी कार्तिक सार, समोशरण रचना हितकार ।।

खिरती सुखकारी जिनवाणी, निज भाषा में समझे प्राणी ।
विषयभोग हैं विषसम विषमय, इनमें मत होना तुम तन्मय ।।

तृष्णा बढ़ती हैं भोगों से, काया घिरती है रोगो से ।
जिनलिंग से निज को पहचानो, अपना शुद्धातम सरधानो ।।

दर्शन-ज्ञान-चरित्र बतावे, मोक्ष मार्ग एकत्व दिखाये ।
जीवों का सन्मार्ग बताया, भव्यो का उद्धार कराया ।।

गणधर एक सौ पाँच प्रभु के, मुनिवर पन्द्रह सहस संघ के ।
देवी – देव – मनुज बहुतेरे, सभा में थे तिर्यंच घनेरे ।।

एक महीना उम्र रही जब, पहुँच गए सम्मेद शिखर तब ।
अचल हुए खङगासन में प्रभु, कर्म नाश कर हुए स्वयम्भु ।।

चैत सुदी षष्ठी था न्यारी, धवल कूट की महिमा भारी ।
साठ लाख पूर्व का जीवन, पग में अश्व का था शुभ लक्षण ।।

[sarotha]
चालीसा श्री सम्भवनाथ, पाठ करो श्रद्धा के साथ ।
मनवांछित सब पूरण होवे, अरुणा जनम – मरन दुख खोवे ।।


[jap]
जाप :–ॐ ह्रीं अर्ह श्री सम्भवनाथ जिनेन्द्राय नमः