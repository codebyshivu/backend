[heading]
श्री विमलनाथ चालीसा

[doha]
सिद्ध अनन्तानन्त नमन कर, सरस्वती को मन में ध्याय ।
विमलप्रभु क्री विमल भक्ति कर, चरण कमल में शीश नवाय ।।

[chupai]
जय श्री विमलनाथ विमलेश, आठों कर्म किए नि:शेष ।
कृतवर्मा के राजदुलारे, रानी जयश्यामा के प्यारे ।।

मंगलीक शुभ सपने सारे, जगजननी ने देखे न्यारे ।
शुक्ल चतुर्थी माघ मास की, जन्म जयन्ती विमलनाथ की ।।

जन्योत्सव देवों ने मनाया, विमलप्रभु शुभ नाम धराया ।
मेरु पर अभिषेक कराया, गन्धोंदक श्रद्धा से लगाया ।।

वस्त्राभूषण दिव्य पहनाकर, मात-पिता को सौंपा आकर ।
साठ लाख वर्षायु प्रभु की, अवगाहना थी साठ धनुष की ।।

कंचन जैसी छवि प्रभु- तन की, महिमा कैसे गाऊँ मैं उनकी ।
बचपन बीता, यौवन आया, पिता ने राजतिलक करवाया ।।

चयन किया सुन्दर वधुओं का, आयोजन किया शुभ विवाह का ।
एक दिन देखी ओस घास पर, हिमकण देखें नयन प्रीतिभर ।।

हुआ संसर्ग सूर्य रश्मि से, लुप्त हुए सब मोती जैसे ।
हो विश्वास प्रभु को कैसे, खड़े रहे वे चित्रलिखित से ।।

क्षणभंगुर है ये संसार, एक धर्म ही है बस सार ।
वैराग्य हृदय में समाया, छोडे क्रोध -मान और माया ।।

घर पहुँचे अनमने से होकर, राजपाट निज सुत को देकर ।
देवीमई शिविका पर चढ़कर, गए सहेतुक वन में जिनवर ।।

माघ मास-चतुर्थी कारी, “नम: सिद्ध” कह दीक्षाधारी ।
रचना समोशरण हितकार, दिव्य देशना हुई सुरवकार ।।

उपशम करके मिथ्यात्व का, अनुभव करलो निज आत्म का ।
मिथ्यात्व का होय निवारण, मिटे संसार भ्रमण का कारणा ।।

बिन सम्यक्तव के जप-तप-पूजन, विष्फल हैँ सारे व्रत- अर्चन ।
विषफल हैं ये विषयभोग सब, इनको त्यागो हेय जान अब ।।

द्रव्य- भाव्-नो कमोदि से, भिन्न हैं आत्म देव सभी से ।
निश्चय करके हे निज आतम का, ध्यान करो तुम परमात्म का ।।

ऐसी प्यारी हित की वाणी, सुनकर सुखी हुए सब प्राणी ।
दूर-दूर तक हुआ विहार, किया सभी ने आत्मोद्धारा ।।

‘मन्दर’ आदि पचपन गणधर, अड़सठ सहस दिगम्बर मुनिवर ।
उम्र रही जब तीस दिनों क, जा पहुँचे सम्मेद शिखर जी ।।

हुआ बाह्य वैभव परिहार, शेष कर्म बन्धन निरवार ।
आवागमन का कर संहार, प्रभु ने पाया मोक्षागारा ।।

षष्ठी कृष्णा मास आसाढ़, देव करें जिनभवित प्रगाढ़ ।
सुबीर कूट पूजें मन लाय, निर्वाणोत्सव विमलप्रभुको’ हर्षाय ।।

[sarotha]
जो भवि विमलप्रभु को ध्यावें। वे सब मन वांछित फल पावें ।
‘अरुणा’ करती विमल-स्तवन, ढीले हो जावें भव-बन्धन ।।

[jap]
जाप :–ॐ ह्रीं अर्ह श्री विमलनाथ जिनेन्द्राय नमः