[heading]
श्री श्रेयान्सनाथ चालीसा

[doha]
निज मन में करके स्थापित, पंच परम परमेष्ठि को ।
लिखूँ श्रेयान्सनाथ – चालीसा, मन में बहुत ही हर्षित हो ।।

[chupai]
जय श्रेयान्सनाथ श्रुतज्ञायक हो, जय उत्तम आश्रय दायक हो ।
माँ वेणु पिता विष्णु प्यारे, तुम सिहंपुरी में अवतारे ।।

जय ज्येष्ठ कृष्ण षष्ठी प्यारी, शुभ रत्नवृष्टि होती भारी ।
जय गर्भकत्याणोत्सव अपार, सब देव करें नाना प्रकार ।।

जय जन्म जयन्ती प्रभु महान, फाल्गुन एकादशी कृष्ण जान ।
जय जिनवर का जन्माभिषेक, शत अष्ट कलश से करें नेक ।।

शुभ नाम मिला श्रेयान्सनाथ, जय सत्यपरायण सद्यजात ।
निश्रेयस मार्ग के दर्शायक, जन्मे मति- श्रुत- अवधि धारक ।।

आयु चौरासी लक्ष प्रमाण, तनतुंग धनुष अस्सी मंहान ।
प्रभु वर्ण सुवर्ण समान पीत, गए पूरब इवकीस लक्ष बीत ।।

हुआ ब्याह महा मंगलकारी, सब सुख भोगों आनन्दकारी ।
जब हुआ ऋतु का परिवर्तन, वैराग्य हुआ प्रभु को उत्पन्न ।।

दिया राजपाट सुत ‘श्रेयस्कर’, सब तजा मोह त्रिभुवन भास्कर ।
सुर लाए “विमलप्रभा’ शिविका, उद्यान ‘मनोहर’ नगरी का ।।

वहाँ जा कर केश लौंच कीने, परिग्रह बाह्मान्तर तज दीने ।
गए शुद्ध शिला तल पर विराज, ऊपर रहा “तुम्बुर वृक्ष’ साज ।।

किया ध्यान वहाँ स्थिर होकर, हुआ जान मन:पर्यय सत्वर ।
हुए धन्य सिद्धार्थ नगर भूप, दिया पात्रदान जिनने अनूपा ।।

महिमा अचिन्त्य है पात्र दान, सुर करते पंच अचरज महान ।
वन को तत्काल ही लोट गए, पूरे दो साल वे मौन रहे ।।

आई जब अमावस माघ मास, हुआ केवलज्ञान का सुप्रकाश ।
रचना शुभ समवशरण सुजान, करते धनदेव-तुरन्त आन ।।

प्रभु दिव्यध्वनि होती विकीर्ण, होता कर्मों का बन्ध क्षीण ।
उत्सर्पिणी–अवसर्पिणी विशाल, ऐसे दो भेद बताये काल ।।

एकसौ अड़तालिस बीत जायें, तब हुण्डा- अवसर्पिणी कहाय ।
सुरवमा- सुरवमा है प्रथम काल, जिसमें सब जीव रहें खुशहाल ।।

दूजा दिखलाते ‘सुखमा’ काल, तीजा “सुखमा दुरवमा’ सुकाल ।
चौथा ‘दुखमा-सुखमा’ सुजान, ‘दूखमा’ है पंचमकाल मान ।।

‘दुखमा- दुखमा’ छट्टम महान, छट्टम-छट्टा एक ही समान ।
यह काल परिणति ऐसी ही, होती भरत- ऐरावत में ही ।।

रहे क्षेत्र विदेह में विद्यमान, बस काल चतुर्थ ही वर्तमान ।
सुन काल स्वरुप को जान लिया, भवि जीवों का कल्याण हुआ ।।

हुआ दूर- दूर प्रभु का विहार, वहाँ दूर हुआ सब शिथिलाचार ।
फिर गए प्रभु गिरिवर सम्मेद, धारें सुयोग विभु बिना खेद ।।

हुई पूर्णमासी श्रावण शुक्ला, प्रभु को शाश्वत निजरूप मिला ।
पूजें सुर “संकुल कूट’ आन, निर्वाणोत्सव करते महान ।।

[sarotha]
प्रभुवर के चरणों का शरणा, जो भविजन लेते सुखदाय ।
उन पर होती प्रभु की करुणा, ‘अरुणा’ मनवाछिंत फल पाय ।।


[jap]
जाप :–ॐ ह्रीं अर्ह श्री श्रेयान्सनाथ जिनेन्द्राय नमः