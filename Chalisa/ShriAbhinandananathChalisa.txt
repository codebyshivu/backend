[heading]
श्री अभिनन्दन नाथ चालीसा

[doha]
ऋषभ - अजित - सम्भव अभिनन्दन, दया करे सब पर दुखभंजन ।
जनम - मरन के टुटे बन्धन, मन मन्दिर तिष्ठें अभिनन्दन ।।

[chupai]
अयोध्या नगरी है अती सुंदर, करते राज्य भूपति संवर ।
सिद्धार्था उनकी महारानी, सूंदरता में थी लासानी ।।

रानी ने देखे शुभ सपने, बरसे रतन महल के अंगने ।
मुख में देखा हस्ति समाता, कहलाई तीर्थंकर माता ।।

जननी उदर प्रभु अवतारे, स्वर्गो से आए सुर सारे ।
मात पिता की पूजा करते, गर्भ कल्याणक उत्सव करते ।।

द्धादशी माघ शुक्ला की आई, जन्मे अभिनन्दन जिनराई ।
देवो के भी आसन काँपे, शिशु को ले कर गए मेरू पे ।।

न्हवन किया शत - आठ कलश से, अभिनन्दन कहा प्रेम भाव से ।
सूर्य समान प्रभु तेजस्वी, हुए जगत में महायशस्वी ।।

बोले हित - मित वचन सुबोध, वाणी में नही कही विरोध ।
यौवन से जब हुए विभूषित, राज्यश्री को किया सुशोभित ।।

साढे तीन सौ धनुष प्रमान, उन्नत प्रभु - तन शोभावान ।
परणाई कन्याएँ अनेक, लेकिन छोडा नही विवेक ।।

नित प्रती नूतन भोग भोगते, जल में भिन्न कमल सम रहते ।
इक दिन देखे मेघ अम्बर में, मेघ महल बनते पल भर में ।।

हुए विलीन पवन चलने से, उदासीन हो गए जगत से ।
राजपाट निज सुत को सौंपा, मन में समता - वृक्ष को रोपा ।।

गए उग्र नामक उध्य़ान, दीक्षीत हुए वहाँ गुणखान ।
शुक्ला द्धादशी थी माघ मास, दो दिन का धारा उपवास ।।

तिसरे दिन फिर किया विहार, इन्द्रदत नृपने दिया आहार ।
वर्ष अठारह किया घोर तप, सहे शीत - वर्षा और आतप ।।

एक दिन असन वृक्ष के निचे, ध्यान वृष्टि से आतम सींचे ।
उदय हुआ केवल दिनकर का, लोका लोक ज्ञान में झलका ।।

हुई तब समोशरण की रचना, खिरी प्रभु की दिव्य देशना ।
जीवाजीव और धर्माधर्म, आकाश - काल षटद्रव्य मर्म ।।

जीव द्रव्य ही सारभूत है, स्वयंसिद्ध ही परमपूत है ।
रूप तीन लोक - समझाया, ऊध्र्व - मध्य - अधोलोक बताया ।।

नीचे नरक बताए सात, भुगते पापी अपने पाप ।
ऊपर सोलह सवर्ग सुजान, चतुनिर्काय देव विमान ।।

मध्य लोक में द्धीप असँख्य, ढाई द्धीप में जायें भव्य ।
भटको को सन्मार्ग दिखाया, भव्यो को भव – पार लगाया ।।

पहुँचे गढ़ सम्मेद अन्त में, प्रितमा योग धरा एकान्त में ।
शुक्लध्यान में लीन हुए तब, कर्म प्रकृती क्षीण हुई सब ।।

वैसाख शुक्ला षष्ठी पुण्यवान, प्रातः प्रभु का हुआ निर्वाण ।
मोक्ष कल्याणक करें सुर आकर, आनन्दकूट पूजें हर्षाकर ।।

[sarotha]
चालीसा श्रीजिन अभिनन्दन, दूर करे सबके भवक्रन्दन ।
स्वामी तुम हो पापनिकन्दन, हम सब करते शतशत वंदन ।।

[jap]
जाप :–ॐ ह्रीं अर्ह श्री अभिनन्दननाथ जिनेन्द्राय नमः