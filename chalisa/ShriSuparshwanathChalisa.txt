[heading]
श्री सुपार्श्वनाथ चालीसा

[doha]
लोक शिखर के वासी है प्रभु, तीर्थंकर सुपार्श्व जिनराज ।
नयन द्वार को खोल खडे हैं, आओ विराजो हे जगनाथ ।।

[chupai]
सुन्दर नगर वारानसी स्थित, राज्य करे राजा सुप्रतिष्ठित ।
पृथ्वीसेना उनकी रानी, देखे स्वप्न सोलह अभिरामी ।।

तीर्थंकर सुत गर्भमें आए, सुरगण आकर मोद मनायें ।
शुक्ला ज्येष्ठ द्वादशी शुभ दिन, जन्मे अहमिन्द्र योग में श्रीजिन ।।

जन्मोत्सव की खूशी असीमित, पूरी वाराणसी हुई सुशोभित ।
बढे सुपार्श्वजिन चन्द्र समान, मुख पर बसे मन्द मुस्कान ।।

समय प्रवाह रहा गतीशील, कन्याएँ परणाई सुशील ।
लोक प्रिय शासन कहलाता, पर दुष्टो का दिल दहलाता ।।

नित प्रति सुन्दर भोग भोगते, फिर भी कर्मबन्द नही होते ।
तन्मय नही होते भोगो में, दृष्टि रहे अन्तर – योगो में ।।

एक दिन हुआ प्रबल वैराग्य, राजपाट छोड़ा मोह त्याग ।
दृढ़ निश्चय किया तप करने का, करें देव अनुमोदन प्रभु का ।।

राजपाट निज सुत को देकर, गए सहेतुक वन में जिनवर ।
ध्यान में लीन हुए तपधारी, तपकल्याणक करे सुर भारी ।।

हुए एकाग्र श्री भगवान, तभी हुआ मनः पर्यय ज्ञान ।
शुद्धाहार लिया जिनवर ने, सोमखेट भूपति के ग्रह में ।।

वन में जा कर हुए ध्यानस्त, नौ वर्षों तक रहे छद्मस्थ ।
दो दिन का उपवास धार कर, तरू शिरीष तल बैठे जा कर ।।

स्थिर हुए पर रहे सक्रिय, कर्मशत्रु चतुः किये निष्क्रय ।
क्षपक श्रेणी में हुए आरूढ़, ज्ञान केवली पाया गूढ़ ।।

सुरपति ज्ञानोत्सव कीना, धनपति ने समो शरण रचीना ।
विराजे अधर सुपार्श्वस्वामी, दिव्यध्वनि खिरती अभिरामी ।।

यदि चाहो अक्ष्य सुखपाना, कर्माश्रव तज संवर करना ।
अविपाक निर्जरा को करके, शिवसुख पाओ उद्यम करके ।।

चतुः दर्शन – ज्ञान अष्ट बतायें, तेरह विधि चारित्र सुनायें ।
बाह्यभ्यन्तर तप की महिमा, तप से ही मिलती गुण गरिमा ।।

सब देशो में हुआ विहार, भव्यो को किया भव से पार ।
एक महिना उम्र रही जब, शैल सम्मेद पे, किया उग्र तप ।।

फाल्गुन शुक्ल सप्तमी आई, मुक्ती महल पहुँचे जिनराई ।
निर्वाणोत्सव को सुर आये, कूट प्रभास की महिमा गाये ।।

स्वास्तिक चिन्ह सहित जिनराज, पार करें भव सिन्धु जहाज ।
जो भी प्रभु का ध्यान लगाते, उनके सब संकट कट जाते ।।

[sarotha]
चालीसा सुपार्श्व स्वामी का, मान हरे क्रोधी कामी का ।
जिन मंदिर में जा कर पढ़ना, प्रभु का मन से नाम सुमरना ।।
हमको है दृढ़ विश्वास, पूरण होवे सबकी आस ।।

[jap]
जाप :–ॐ ह्रीं अर्ह श्री सुपार्श्वनाथ जिनेन्द्राय नमः